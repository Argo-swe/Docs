\subsubsection{Design pattern}
\paragraph{Introduzione}
\par La seguente sezione illustra i design pattern utilizzati durante lo sviluppo dell'architettura. Ciascun pattern è corredato da:
\begin{itemize}
    \item Una breve descrizione;
    \item Le motivazioni che hanno spinto il gruppo ad adottarlo;
    \item I segmenti di codice in cui il pattern è stato utilizzato.
\end{itemize}

\paragraph{Abstract Factory}
\begin{itemize}
    \item \textbf{Descrizione}: il pattern \textit{Abstract Factory} è un design pattern creazionale che fornisce un'interfaccia per creare famiglie di oggetti correlati o interdipendenti senza dover specificare le loro classi concrete. Il suo obiettivo principale è raggruppare la creazione di oggetti appartenenti alla stessa famiglia, garantendo la coerenza tra gli oggetti prodotti. Il processo di creazione viene incapsulato in una classe dedicata, nascondendo i dettagli dell'implementazione al codice client. Questo consente di cambiare facilmente l'implementazione di una famiglia di prodotti senza modificare il codice client;
    \item \textbf{Utilizzo}: questo pattern è stato adottato per astrarre la creazione dei componenti chiave del sistema, offrendo maggiore flessibilità e semplificando l'integrazione di nuove implementazioni. In particolare, sono state utilizzate due factory per gestire la creazione di \glossario{database} ed \glossario{embeddings} manager.
    \begin{itemize}
        \item \texttt{DbManagerFactory}: utilizzata per astrarre la creazione dei diversi tipi di database manager;
        \item \texttt{EmbeddingsManagerFactory}: gestisce la creazione degli embeddings manager, con supporto per diversi algoritmi di embeddings.
    \end{itemize}
\end{itemize}

\paragraph{Dependency Injection}
\begin{itemize}
    \item \textbf{Descrizione}: il pattern \textit{Dependency Injection} è un design pattern architetturale che consente di iniettare le dipendenze di un oggetto dall'esterno, anziché crearle internamente. Questo approccio facilita il testing, migliora la manutenibilità e promuove il riuso del codice, poiché separa la logica di un componente dalla risoluzione delle sue dipendenze. L'iniezione delle dipendenze può avvenire attraverso vari meccanismi, tra cui costruttori o metodi setter, permettendo così una gestione più flessibile e modulare delle dipendenze all'interno del sistema;
    \item \textbf{Utilizzo}:
    \begin{itemize}
        \item Route di \glossario{FastAPI} con JwtBearer: FastAPI utilizza Dependency Injection per gestire la validazione del token di autenticazione tramite JwtBearer. Le route di FastAPI iniettano automaticamente il token JWT, che viene poi utilizzato per autenticare e autorizzare le richieste degli utenti. Questo approccio consente di mantenere la logica di autenticazione separata dalla logica di business, semplificando la gestione della sicurezza e rendendo più agevole l'aggiornamento delle politiche di autenticazione;
        \item Iniezione del servizio in FastAPI: un altro esempio di Dependency Injection in FastAPI è l'iniezione di servizi nelle route;
        \item Classi SqlAlchemyAuthenticationRepositoryAdapter e SqlAlchemyDictionaryRepositoryAdapter:
        \begin{itemize}
            \item La classe SqlAlchemyAuthenticationRepositoryAdapter, che implementa l'interfaccia AuthenticationRepository, utilizza Dependency Injection per ottenere una sessione di database (SessionLocal) da \glossario{SQLAlchemy}. Questo permette di accedere ai dati relativi agli utenti autenticati senza dover gestire direttamente la configurazione del database;
            \item La classe SqlAlchemyDictionaryRepositoryAdapter, che implementa l'interfaccia DictionaryRepository, segue lo stesso principio, iniettando la sessione di database nel costruttore. Questo approccio consente di isolare la logica di accesso ai dati e semplifica il testing, poiché le sessioni possono essere facilmente sostituite con \glossario{mock} o altre implementazioni;
            \item L'iniezione della sessione di database attraverso il costruttore mantiene il codice pulito ed evita la creazione di dipendenze rigide, migliorando così la manutenibilità e testabilità del sistema.
        \end{itemize}
        \item Embeddings manager: le dipendenze sono dichiarate come parametri del costruttore;
        \item Services: le dipendenze sono dichiarate come parametri del costruttore.
    \end{itemize}
\end{itemize}

\paragraph{Port e Adapter (architettura esagonale)}
\begin{itemize}
    \item \textbf{Descrizione}: il pattern \textit{Ports and Adapters}, noto anche come \textit{Hexagonal Architecture}, è un design pattern architetturale che separa le interfacce di input e output dal core dell'applicazione. Questo pattern promuove la separazione delle responsabilità e mantiene il core isolato e robusto, agevolando la manutenibilità e il testing;
    \item \textbf{Utilizzo}: le porte e gli adapter incoming vengono utilizzati per validare i dati in ingresso e prepararli per il core dell'applicazione. Al contrario, le porte e gli adapter outcoming gestiscono le interazioni tra il core applicativo e le dipendenze esterne.
    \begin{itemize}
        \item \texttt{SchemaValidatorUseCase}: interfaccia per la validazione dei dati in ingresso;
        \item \texttt{PromptManagerPort}, \texttt{DebugManagerPort}, \texttt{IndexManagerPort}: interfacce per l'interazione con i servizi esterni relativi agli \glossario{embeddings};
        \item \texttt{AuthenticationRepository}, \texttt{DictionaryRepository}, \texttt{FileRepository}: interfacce per l'interazione con i sistemi di persistenza dei dati.
    \end{itemize}
\end{itemize}

\paragraph{Service Layer}
\begin{itemize}
    \item \textbf{Descrizione}: il pattern \textit{Service Layer} è un design pattern architetturale che incapsula la logica di business all'interno di uno strato dedicato ai servizi. Questi servizi implementano i \glossario{casi d'uso} dell'applicazione e fungono da intermediari tra i controller e gli adapter, assicurando modularità, testabilità e manutenibilità del codice;
    \item \textbf{Utilizzo}:
    \begin{itemize}
        \item \texttt{DictionaryService}: implementa i casi d'uso di gestione dei dizionari;
        \item \texttt{PromptManagerService}: implementa i casi d'uso di generazione del \glossario{prompt};
        \item \texttt{AuthenticationService}: implementa i casi d'uso di autenticazione.
    \end{itemize}
\end{itemize}

\paragraph{Repository}
\begin{itemize}
    \item \textbf{Descrizione}: il pattern \textit{Repository} è un design pattern che funge da intermediario tra la logica di business e l'archiviazione dei dati. Questo pattern fornisce un'interfaccia simile a una collezione per accedere ai dati provenienti da \glossario{database} o altre fonti esterne, mantenendo il core dell'applicazione indipendente dai dettagli implementativi;
    \item \textbf{Utilizzo}:
    \begin{itemize}
        \item \texttt{DictionaryRepository}: gestisce le informazioni relative ai dizionari;
        \item \texttt{AuthenticationRepository}: gestisce la persistenza e il recupero dei dati di autenticazione;
        \item \texttt{FileRepository}: gestisce le operazioni sui file associati ai dizionari.
    \end{itemize}
\end{itemize}


\paragraph{Strategy}
\begin{itemize}
    \item{\textbf{Descrizione:}} il pattern Strategy è un design pattern comportamentale che definisce una famiglia di algoritmi, incapsula ciascuno di essi e li rende intercambiabili. Il pattern Strategy permette all'algoritmo di variare indipendentemente dai client che lo utilizzano.
    \item{\textbf{Utilizzo:}}
    \begin{itemize}
        \item TxtaiSearchAlgorithmAdapter;
    \end{itemize}
\end{itemize}